De architectura Graeca quisquis quaestiones philologas
instituturus est, nimis audax videbitur, cum architecturae
antiquae studium architecti ipso usu periti magis magisque
sibi arripuerint. neque sane cum archaeologiae quam voca-
mus detrimento aedificiorum rudera ab architectis singulari
industria perquisita et descripta sunt. immo vix potes mente
complecti, quanta materia ad architecturae Graecae historiam
exaedificandam Olympia a Germanis architectis, ab Austriacis
Samothraca, ab aliis aliunde acquisita et publici iuris facta
sit. itaque nemini facile concedetur de aedificiis antiquis

iudicium proferre, quin ipse monumenta denuo diligentissime
examinaverit.

Attamen iniuria philologi architecturae Graecae studium
et summum de ea arbitrium ex manibus dimittunt. quid?
certum iudicium de artis operibus ecquis habere potest,
nisi antea quibus condicionibus artifices opera conficere
variis temporibus soliti fuerint exploratum habet? non enim
sufficit agnoscere aedificia Graecorum publica tanta dili-
gentia constructa esse singulasque partes tanta subtilitate
absolutas, quantam nullis unquam temporibus architecti asse-
cuti sunt. immo quaeramus necesse est, quae res ad artem
promovendam contribuerint‚ qua via ars aedificandi ad
tam sublime fastigium pervenerit. consentancum autem est
neminem prospera has quaestiones instituere et iustam archi-
tecturae Graecae notionem sibi comparare posse, quin quid
Graeci ipsi de aedificandi arte litteris tradiderint compertum

habeat.
assaum‚uaar0utastura orara 1

 

