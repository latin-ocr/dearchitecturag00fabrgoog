..4-

aliqua spe novi fructus capiendi denuo retractem. itaque ex

permagno inscriptionum propter architecturam memorabilium
numero eius monumenti praecipue habui rationem, quod
omnium amplissimum neque ab ullo viro docto adhuc per-
tractatum est, inscriptionem dico Lebadensam a Stephano
Oumanude in Athenaei volumine quarto editam. quae hoc
monumento aliisque similibus continentur, cnm ea aut ad
operum administrationem aut ad singula opera struenda
pertineant, disputationem bipertitam esse oportet. itaque
priore commentatione quaestiones ad negotia administranda
spectantes tractabo, altera commentatione in opera ipsa de
quibus struendis in titulo Lebadensi agitur inquiram ac simul
quaecumque ad quaestiones propositas spectantia ex aliis titulis
Graecis enotavi subiungam.

sed priusquam textum ab editore priore conformatum
proponam, nihil habeo antiquius quam ut gratias agam sin-
gulares Adolfo Michaelis et Rudolfo Scholl, praeceptoribus
Argentoratensibus, qui mihi in agro satis vasto ac paene nulla
exparte culto nequiquam saepe laboranti summa cum libe-
ralitate auxilium tulerunt.

 

